<!DOCTYPE html>
<html lang="pl">
<head>
    <meta charset="UTF-8">
    <title>Szczepienia przeciwko wirusom HPV</title>
    <meta charset="UTF-8">
    <meta name="description"
          content="Ginekolog Barbara Kozakiewicz specjalista ginekolog onkolog położnik, leczenie bezpłodności, szczepienia przeciwko HPV, Warszawa Bemowo ul. Rozłogi 12">
    <meta name="keywords"
          content="gabinet,onkolog,ginekolog,histeroskopia,antykoncepcja,prowadzenie ciąży,cytologia,zdrowie,leczenie,hpv,szczepienia przeciwko hpv">
    <meta name="robots" content="index, nofollow">
    <meta name="language" content="pl">
    <meta name="viewport" content="width=device-width, initial-scale=1, shrink-to-fit=no">
    <link rel="shortcut icon" href="pictures/gogLogo.ico">
    <link rel="stylesheet" href="bootstrap/bootstrap.min.css">
    <link rel="stylesheet" type="text/css" href="css/index.css">
</head>
<body>

<div class="container">
    <p class="doctor greenBack">Gabinet Onkologiczno-Ginekologiczny, dr hab. n. med. Barbara Kozakiewicz</p>

    <div class="borderBottom">
        <img class="left img-fluid mediumScreen paddingRight" src="pictures/hpv.jpg" alt="wirus hpv"
             title="wirus hpv [www.digiart49.com]">
        <h1>Wirus brodawczaka ludzkiego – HPV</h1>
        <h4 class="paddingBot">Szczepić, czy nie szczepić, oto jest pytanie!</h4>
    </div>

    <div class="clear">
    </div>
    <h6 class="greenH paddingTop">Szczepienia przeciw wirusowi brodawczaka ludzkiego - HPV</h6>
    <p>
        Dzięki badaniom prof. Hausena nad wirusem HPV a rozwojem raka szyjki macicy udało się opracować cząsteczkę
        wirusopodobną (VLP – Virus Like Particle) rekombinowaną na komórkach drożdży, w przypadku szczepionki Silgard
        firmy
        MSD lub systemach bakulowirusowych – szczepionka Cervarix firmy GSK. Cząsteczka VLP nie zawiera kwasu DNA wirusa
        HPV, nie jest organizmem żywym, ani wirusem ateunuowanym, czyli o obniżonej zdolności do wywoływania chorób.
        Działanie szczepionki opiera się na wywołaniu odpowiedzi immunologicznej organizmu na późne białka strukturalne
        kapsydu „pustego” wirusa HPV, dzięki czemu nie stwarza ona ryzyka zakażenia wirusem brodawczaka ludzkiego. W
        Polsce
        zarejestrowane są trzy szczepionki przeciw ludzkiemu wirusowi brodawczaka. Są to szczepienia rekomendowane ,ale
        nie
        wykonywane bezpłatnie, przez Ministerstwo Zdrowia od 2008r. w Programie Szczepień Ochronnych.
        Pierwsza z nich - <strong>Cervarix</strong> - to szczepionka dwuwalentna, skierowana przeciwko onkogennym typom
        HPV 16 i 18, zalecana
        dla dziewcząt i kobiet w wieku 10-25 lat. Szczepionka jest zarejestrowana do profilaktyki zmian
        przednowotworowych
        oraz raka szyjki macicy. Podaje się ją domięśniowo w 3 dawkach, w schemacie 0, 1, 6 miesięcy.
        Skuteczność szczepionki potwierdzono w badaniu PATRICIA, które przeprowadzono w 14 krajach na kobietach
        zdrowych, w
        wieku 15-25 lat, z nienaruszoną szyjką macicy, które wyraziły zgodę na stosowanie antykoncepcji w trakcie
        trwania
        badania. Średni czas obserwacji wynosił 45,4 miesiąca. W porównaniu z grupą kontrolną, którą szczepiono przeciw
        WZW
        typu A, jako placebo, wykazano mniejsze ryzyko rozwoju CIN 1+ (śródnabłonkowa neoplazja szyjki macicy – cervical
        intraepithelial neoplasia), CIN 2+, CIN 3+ oraz AIS (rak gruczołowy in situ - adenocarcinoma in situ). W grupie
        szczepionej rzadziej była prowadzona poszerzona diagnostyka chorób szyjki macicy tj. kolposkopia i obserwowano
        mniejsze ryzyko konieczności usunięcia zmian patologicznych szyjki macicy. Ryzyko działań niepożądanych i
        niepożądanych odczynów poszczepiennych było podobne jak w grupie kontrolnej.
        Na podstawie analizy wyników badań zaobserwowano również krzyżową ochronę, czyli wykraczającą poza typy HPV
        zawarte
        w szczepionce, przed zaawansowanymi zmianami przedrakowymi szyjki macicy, wywołanych przez HPV 16, 18, 31, 33,
        35,
        39, 45, 51, 56, 58, 66, 68. Dla HPV 31 i 45 w stosunku do CIN 2 odporność krzyżowa wynosiła 100%. Badania
        pokazały,
        że grupę docelową, odnoszącą największe korzyści profilaktyczne stanowią młode, niezakażone dziewczęta, które
        nie
        rozpoczęły jeszcze współżycia płciowego [4,18,19,20].
    </p>
    <p>Drugą szczepionką jest <strong>Silgard</strong>. Jest to szczepionka czterowalentna, skierowana przeciwko
        onkogennym typom HPV 16 i
        18 oraz dwóm typom niskiego ryzyka HPV 6 i 11 odpowiedzialnym za 90% brodawek płciowych. Szczepionka ta
        zarejestrowana jest jako prewencja raka szyjki macicy, sromu, pochwy, zmian przednowotworowych CIN, VIN (vulvar
        intraepithelial neoplasia – śródnabłonkowa neoplazja sromu), VaIN (vaginal intraepithelial neoplasia –
        śródnabłonkowa neoplazja pochwy) oraz brodawek zewnętrznych narządów płciowych zarówno kobiet, jak i mężczyzn. W
        USA
        szczepionka ta jest również zarejestrowana jako profilaktyka raka odbytu chłopców i mężczyzn. Podaż domięśniowa
        w
        schemacie 0, 2, 6 miesięcy. Przeznaczenie: dzieci w wieku 9-15 lat oraz kobiety w wieku 16-26 lat.
        Skuteczność szczepionki udowodniono w badaniach FUTURE I i FUTURE II. Wykazały one 100% skuteczność w zakresie
        prewencji raka gruczołowego szyjki macicy i ponad 98% skuteczności w profilaktyce zmian przednowotworowych CIN 2
        i
        CIN 3 oraz VIN2/3 i VaIN2/3 jak również brodawek płciowych. Silgard wykazuje 89% skuteczności w zapobieganiu
        wystąpienia kłykcin kończystych u chłopców. Oszacowano również 38% ochronę krzyżową w profilaktyce zmian CIN i
        AIS
        wywołanych typami 31, 33, 35, 39, 45, 51, 52, 56, 58 i 59 wirusa brodawczaka ludzkiego nie zawartymi w
        szczepionce.
        Podczas szczepień nie odnotowano istotnych działań niepożądanych oraz zmniejszyła się częstość weryfikacji
        histopatologicznych nieprawidłowych wyników badań cytologicznych oraz odsetek zabiegów chirurgicznych [2,4,20].
    </p>
    <p>
        Od 2015 roku została wprowadzona trzecia szczepionka <strong>Gardasil 9</strong> - jest to dziewięciowalentna
        szczepionka o której
        producent pisze, że chroni przed wirusem brodawczaka ludzkiego (HPV) i skierowana
        jest do dziewcząt i młodych kobiet w wieku od 9 do 26. Jest przeznaczona dla kobiet i mężczyzn oraz chroni aż
        przed 9
        typami wirusa HPV: 6, 11, 16, 18, 31, 33, 45, 52 i 58 - siedem z nich odpowiada za prawie 90 proc. wszystkich
        zachorowań na raka szyjki macicy. Zapobiega powstawaniu zmian przednowotworowych oraz nowotworowych w 70%
        przypadków
        raka szyjki macicy, 70% przypadków raka pochwy, a nawet do 50% przypadków raka sromu a także w 90% przypadków
        przed
        brodawkami (kłykciny kończyste) narządów płciowych szyjki macicy i odbytu. Zalecana do stosowania u mężczyzn i
        kobiet
        w wieku od 9 do 26 lat.
        GARDASIL może nie w pełni chronić wszystkich, ani nie chroni przed chorobami wywołanymi przez inne typy HPV.
        Zaszczepienie się ta szczepionką nie wyklucza zachorowania na inne rodzaje raka szyjki macicy, dlatego tak ważne
        jest, aby kobiety nadal rutynowo wykonywały wymazy cytologiczne PAP. GARDASIL nie leczy raka lub brodawki
        narządów
        płciowych. Gardasil jest podawany jako 3 wstrzyknięcia w ciągu 6 miesięcy. Jak przekonują specjaliści,
        skuteczność w
        zakresie ochrony przed chorobami szyjki macicy, sromu i pochwy wywoływanymi przez zakażenie HPV wskutek
        szczepienia
        sięga 97%.
        Uczulenie na składniki szczepionki Gardasil, to reakcje alergiczne na jej składniki a przede wszystkim na
        drożdże,
        które są jej składnikiem. Osoby uczulone nie powinny otrzymać szczepionki. GARDASIL jak również nie jest
        przeznaczona dla kobiet w ciąży. Skutki uboczne: ból, obrzęk, swędzenie, zasinienie i zaczerwienienie w miejscu
        wstrzyknięcia, ból głowy, gorączka, nudności, zawroty głowy, wymioty i omdlenia. Omdlenia mogą się zdarzyć po
        otrzymaniu szczepionki Gardasil. Dlatego po szczepieniu należy usiąść lub położyć się na 15 minut. Stwierdzono
        występowanie alergii, a niekiedy nawet przypadków zespołu Guillaina-Barrégo. Zespół ten to choroba o podłożu
        autoimmunologicznym, polegający na ataku układu odpornościowego, który atakuje obwodowy układu nerwowy (nerwy).
        Limfocyty - krwinki białe ze krwi niszczą ochronną osłonkę nerwów obwodowych mielinę, powodując ich uszkodzenie.
        Objawy mogą występować w każdym wieku, częściej bo 1,7 razy zapadają na nią mężczyźni. Objawia się osłabieniem
        mięśni i uczucia, mrowieniem w różnych częściach ciała. W niektórych przypadkach może wywołać paraliż.
    </p>
    <h6 class="greenH marginTop borderTop">Genotypy wirusa HPV</h6>
    <p>
        Lekarze reprezentujący Amerykańską Akademię Pediatrów (AAP, American Academy of Pediatricians) uważają, że wciąż
        brakuje informacje o skutkach szczepień dzieci i nalezy jeszcze poczekać na więcej danych o jej skutkach aby móc
        stosować ją bezpiecznie w formie szczepień obowiązkowych. Producenci zapewniają, że cały czas monitorowane są
        skutki
        działania szczepionek przeciw HPV. i jak dotąd stwierdzono mniejszą liczbę skarg na działania niepożądane po
        otrzymaniu szczepionki w porównaniu do innych leków. Jednocześnie poinformowano, że przedstawiciele CDC Curtis
        Allen
        - Centrum Kontroli Chorób w Atlancie (USA) kontynuują obserwację skutków ubocznych przez tzw. system VAERS
        (Vaccine
        Adverse Events Reporting System), rejestrujący wszystkie dolegliwości zgłoszone przez lekarzy, rodziców,
        odpowiednie
        instytucje oraz zaszczepione osoby. Najnowsze doniesienia WHO mówią, że możliwe jest wykonanie szczepienia
        dwiema
        dawkami szczepionki dziewczynek poniżej 10 roku życia, nie dotyczy to jednak osób z upośledzoną odpornością
        immunologiczną i/lub zakażonych wirusem HIV.
        Należy pamiętać, że szczepienie przeciwko HPV nie leczy infekcji wywołanych tym wirusem, a także nie może być
        powodem zaprzestania wykonywania badania cytologicznego szyjki macicy. Osoba, która została zaszczepiona nadal
        powinna prowadzić zdrowy tryb życia i nie podejmować ryzykownych praktyk seksualnych, ponieważ chorób
        przenoszonych
        drogą płciową jest bardzo dużo i nie jest prawdą że "rzadziej występują". Obecnie jest to jedyna forma pomocy
        osobom
        zakażonym, których wydaje się, że można ochronić przed rakiem. Dopiero czas pokaże czy nasze współczesne
        działania
        przyniosły planowany skutek.
    </p>
    <p><i>(BK)</i></p>

    <div>
        <p class="adres1">Jeżeli chcesz się zaszczepić, lub masz jakiekolwiek pytania - zapytaj mnie!</p>
    </div>

</div>

</body>
</html>
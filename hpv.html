<!DOCTYPE html>
<html lang="pl">
<head>
    <meta charset="UTF-8">
    <title>Informacje o HPV</title>
    <meta charset="UTF-8">
    <meta name="description"
          content="Ginekolog Barbara Kozakiewicz specjalista ginekolog onkolog położnik, leczenie bezpłodności, Warszawa Bemowo ul. Rozłogi 12">
    <meta name="keywords"
          content="szczepienia przeciwko hpv,gabinet,onkolog,ginekolog,histeroskopia,antykoncepcja,prowadzenie ciąży,cytologia,zdrowie,leczenie,hpv">
    <meta name="robots" content="index, nofollow">
    <meta name="language" content="pl">
    <meta name="viewport" content="width=device-width, initial-scale=1, shrink-to-fit=no">
    <link rel="shortcut icon" href="pictures/favicon.ico">
    <link rel="stylesheet" href="bootstrap/bootstrap.min.css">
    <link rel="stylesheet" type="text/css" href="css/index.css">
</head>
<body>

<div class="container">
    <p class="doctor greenBack">Gabinet Onkologiczno-Ginekologiczny, dr hab. n. med. Barbara Kozakiewicz</p>

    <div class="borderBottom">
        <img class="left img-fluid mediumScreen paddingRight" src="pictures/hpv.jpg" alt="wirus hpv"
             title="wirus hpv [www.digiart49.com]">
        <h1>Wirus brodawczaka ludzkiego – <abbr title="Human Papillomavirus">HPV</abbr></h1>
        <h4 class="paddingBot">Dlaczego jest taki groźny?</h4>
    </div>
    <div class="clear">
    </div>
    <h6 class="greenH paddingTop">Infekcje HPV, odkąd o nich wiemy?</h6>
    <p>
        Wirus brodawczaka ludzkiego (Human Papillomavirus – HPV) został odkryty w latach 80-tych XX w. przez Prof.
        Haralda
        zur Hausena, niemieckiego lekarza, który potwierdził powinowactwo infekcji HPV z zachorowaniami na raka szyjki
        macicy. Za to odkrycie w 2008r. prof. Hausen otrzymał nagrodę Nobla w dziedzinie fizjologii i medycyny.
    </p>

    <h6 class="greenH paddingTop">Drogi szerzenia się wirusa</h6>
    <p>
        Infekcje wywołane wirusem brodawczaka ludzkiego HPV są bardzo szeroko rozpowszechnione na całym świecie. Według
        Światowej Organizacji Zdrowia (<abbr title="World Health Organization">WHO</abbr>), jest to najczęstsze
        zakażenie przenoszone
        drogą kontaktów seksualnych. Szacuje się, że ponad 80% osób aktywnych seksualnie w ciągu swojego życia było,
        jest lub
        będzie zakażonych wirusem HPV, a u ok. 5-10% nie uda się zwalczyć infekcji, doprowadzając do rozwoju infekcji
        przetrwałej i raka. Obecnie stwierdzono występowanie ok. 200 typów wirusów HPV, z czego ok.100 może powodować
        infekcje u ludzi. Nie udało się do tej pory przenieść zakażenia ludzkim typem na zwierzę, co wskazuje na wysoki
        stopień specyficzności tego gatunku wirusa.
    </p>
    <h6 class="greenH paddingTop">Jak wygląda budowa wirusa HPV?</h6>
    <p>
        HPV to wirus z rodziny Papillomaviridae. Nukleokapsyd wirusa, ma średnicę 55nm, nie posiada osłonki i ma kształt
        dwudziestościanu o symetrii ikosahedralnej (kubicznej). Wirion tworzą: genom wirusa - kolista cząsteczka dwóch
        nici
        DNA składająca się z 8000 par zasad i kapsyd – proteinowa otoczka - złożony z 72 kapsomerów. W genomie wirusa
        wyróżniamy 3 regiony: wczesny (E) – kodujący białka regulatorowe odpowiedzialne za utrzymanie wirusa w
        organizmie
        gospodarza, biorące udział w jego replikacji oraz aktywujące cykl lityczny, późny (L) – kodujący białka
        strukturalne
        kapsydu, odpowiadające za wnikanie wirionu do komórki, składanie i uwalnianie wirionów potomnych oraz ich
        możliwości
        zakaźne. Region LCR – długi region kontrolny, nazywany również górnym regionem regulatorowym (URR), jest
        regionem
        niekodującym, zawierającym sekwencje promotora, enhancera i silencera, kierujące replikacją DNA HPV. Za
        onkogenność
        wirusa odpowiedzialne są jego dwa geny – E6 i E7 inaktywujące geny supresorowe gospodarza: białka p53 i pRb
        (retinoblastoma), oddalając w ten sposób ryzyko utraty gospodarza w wyniku programowej apoptozy i wejście na
        drogę
        niekontrolowanego procesu mutagennego, rozpoczynającego proces nowotworzenia.
    </p>
    <h6 class="greenH paddingTop">Droga zakażenia i objawy infekcji wirusem HPV</h6>
    <p>
        Infekcja brodawczakiem ludzkim objawia się występowaniem brodawek skóry dłoni, stóp, głowy i szyi oraz błon
        śluzowych jamy ustnej, nosowej, okolic spojówek oraz układu oddechowego i moczowego. W okolicach anogenitalnych,
        oprócz brodawek płciowych (tzw. kłykcin kończystych), wirus HPV może prowadzić do wystąpienia dysplazji tj.
        stanów
        przednowotworowych jak i nowotworów złośliwych. Do zakażenia dochodzi gdy wirion łączy się z błoną podstawną
        proliferującego nabłonka płaskiego określonego narządu, a wrotami zakażenia są mikrouszkodzenia warstwy
        powierzchownej nabłonka. Infekcja przenosi się na drodze kontaktów bezpośrednich: manualnych,
        manualno-genitalnych,
        genitalno-genitalnych, analno-genitalnych, oralno-genitalnych. Jak również w okresie okołoporodowym do infekcji
        może
        dojść w skutek transmisji wertykalnej tzn drogą wewnątrzmaciczną – przez łożysko a także z zakażonej matki na
        płód
        podczas porodu.
    </p>
    <h6 class="greenH paddingTop">Czynniki ryzyka zakażeń HPV</h6>
    <p>
        Na rozwój zakażenia wirusowego wpływa zjadliwość samego wirusa ale wpływ mają także uwarunkowania genetyczne
        oraz
        stan odporności osoby narażonej na infekcje. Czynnikami zwiększającymi ryzyko zakażenia onkogennym typem wirusem
        brodawczaka ludzkiego są:
        nikotynizm - obecnie jeden z najistotniejszych czynników wpływających na uaktywnienie się uśpionych wirusów HPV,
        wczesna inicjacja seksualna,
        duża ilość partnerów seksualnych jak również fakt, ile partnerek ma/miał ich partner,
        inne współistniejące infekcje i stany zapalne w obrębie narządów płciowych,
        długotrwałe stosowanie antykoncepcji hormonalnej,
        czynniki drażniące zwiększające proliferację nabłonka,
        stan immunosupresji, np. w zakażeniach HIV, po przeszczepach lub u osób leczonych cytostatykami,
        okres ciąży,
        niski status socjoekonomiczny,
        niedobory witamin A, B12, B6 i kwasu foliowego,
        rodzaje praktyk seksualnych i obrzędowych determinowanych uwarunkowaniami kulturowymi i religijnymi w danym
        kraju,
        tatuaże,
        alkohol.
    </p>

    <h6 class="greenH paddingTop">Formy kliniczne infekcji HPV</h6>
    <p>
        Objawy zakażenia wirusem HPV mogą wystąpić w okresie od ok. 50-150 dni po zetknięciu się organizmu gospodarza z
        wirusem, jednakże mimo obecności wirusa w ciele gospodarza będzie on nie zawsze możliwy do stwierdzenia ze
        względu
        na jego różne sposoby przetrwania. Oceniając objawy kliniczne osoby zakażonej oraz wyniki badań pomocniczych
        tj.:
        rozmaz cytologiczny z szyjki macicy, badanie kolposkopowe oraz badania molekularne służące rozpoznaniu wirus,
        infekcje HPV można podzielić na 3 formy:
        <strong>utajoną</strong> (latentną) - gdy brak jest objawów makroskopowych i mikroskopowych, a obecność wirusa
        potwierdzają
        jedynie
        badania molekularne i wirusologiczne (wirus przez wiele lat może przebywać w warstwie przypodstawnej nabłonka
        nie
        dając objawów klinicznych),
        <strong>subkliniczną</strong> - gdy brak jest objawów makroskopowych, a o infekcji świadczą wyniki badań
        mikroskopowych (rozmazu
        cytologicznego szyjki macicy, badania histologicznego, kolposkopowego) bądź molekularnych,
        <strong>jawną</strong> - gdy gołym okiem możemy dostrzec obraz kliniczny zakażenia HPV. Każda faza infekcji może
        ulec progresji,
        regresji lub przejść w infekcją przetrwałą, gdy zakażenie trwa dłużej niż 24 miesiące.
    </p>

    <h6 class="greenH paddingTop">Genotypy wirusa HPV</h6>
    <p>
        Spośród 100 genotypów HPV około 40 z nich wykazuje powinowactwo do nabłonka żeńskich narządów płciowych.
        Podzielono
        je w zależności od prawdopodobieństwa zainicjonowania choroby nowotworowej na typy o niskim i wysokim potencjale
        onkogennym. Wirusy wysokiego ryzyka to przede wszystkim typy HPV 16 i HPV 18, odpowiedzialne za ok. 70% raków
        szyjki
        macicy. Pozostałe typy wysokoonkogenne to HPV 31, 33, 35, 39, 45, 51, 52, 56, 58, 59, 66, 68, 70, 73, 82.
        Zakażenie
        HPV dużego ryzyka odpowiada za rozwój nowotworów o różnych lokalizacjach:
        prawie100% raków szyjki macicy,
        90% raków odbytu,
        50% raków sromu, pochwy i prącia,
        12% raków jamy ustnej i przełyku.
        Wirusy niskiego ryzyka to HPV 6, 11, 42, 43, 44. wywołują one kłykciny kończyste, brodawczaki krtani, a u osób z
        immunosupresją również kłykciny gigantyczne Buschego-Loewensteina Za występowanie brodawek skórnych i łagodnych
        kłykcin kończystych ustępujących najczęściej samoistnie w ciągu 24 miesięcy, odpowiedzialne są typy HPV 1, 2, 3,
        4,
        7, 10.
    </p>
    <div>
        <p class="adres1">Jeżeli chcesz się <a href="szczepienia.html" class="green" target="_blank">zaszczepić</a>,
            lub masz jakiekolwiek pytania - zapytaj mnie!</p>
    </div>

</div>
</body>
</html>
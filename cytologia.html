<!DOCTYPE html>
<html lang="pl">
<head>
    <meta charset="UTF-8">
    <title>Cytologia</title>
    <meta charset="UTF-8">
    <meta name="description"
          content="Ginekolog Barbara Kozakiewicz specjalista ginekolog onkolog położnik, leczenie bezpłodności, Warszawa Bemowo ul. Rozłogi 12">
    <meta name="keywords"
          content="cytologia,gabinet,onkolog,ginekolog,histeroskopia,antykoncepcja,prowadzenie ciąży,zdrowie,leczenie,hpv,szczepienia przeciwko hpv">
    <meta name="robots" content="index, nofollow">
    <meta name="language" content="pl">
    <meta name="viewport" content="width=device-width, initial-scale=1, shrink-to-fit=no">
    <link rel="stylesheet" href="css/bootstrap.min.css">
    <link rel="stylesheet" href="css/fontello.css">
    <link rel="stylesheet" type="text/css" href="css/index.css">
</head>

<body>

<div class="container">
    <p class="doctor greenBack">Gabinet Onkologiczno-Ginekologiczny, dr hab. n. med. Barbara Kozakiewicz</p>
    <div class="borderBottom">
        <h1>Jak ustrzec się przed zachorowaniem na raka szyjki macicy?</h1>
        <h3 class="paddingBot">Co to jest badanie cytologiczne PAP?</h3>
    </div>

    <p class="paddingTop">
        Rak szyjki to wśród wszystkich nowotworów występujących u kobiet najczęściej rozpoznawany nowotwór. Zajmuje
        drugie miejsce pod względem zachorowania kobiet na nowotwory zaraz po raku piersi. Był przez wiele lat jedynym
        nowotworem w stosunku do którego znana była metoda jego bardzo wczesnego wykrycia. Jednak musiał być spełniony
        jeden warunek – <strong>kobiety musiały zgłaszać się do ginekologa na badanie cytologiczne</strong>. Badanie
        cytologiczne ma
        swoją długą historię i do dziś uznawane jest za jedno z największych odkryć w onkologii XX w.
    </p>
    <p class="wiek paddingTop">
        Co to jest badanie cytologiczne?
    </p>
    <p>
        Badanie cytologiczne czyli ocena złuszczających się komórek nabłonka szyjki macicy opisał George`a Papanicolaou.
        Był to Amerykański cytolog i patolog, pochodzenia greckiego urodzony w 1883 r. w Grecji w miejscowości Kim na
        wyspie Evia. Swoje zawodowe lata spędził pracując w USA tam też zmarł w 1962 r. w Miami na Florydzie. Metodę
        oceny złuszczonych komórek czyli metodę badania cytologicznego zaproponował w 1928 roku. Podobną technikę
        badania zaproponował rok wcześniej rumuński patolog Aurel Babes, mimo to autorytet i siła przebicia Papanicolaou
        na długie lata odsunęła w zapomnienie dokonania rumuńskiego uczonego. Papanicolaou jako pierwszy w historii
        opisał komórki raka szyjki macicy pochodzące z rozmazów pobranych od chorych kobiet w artykule pt. „Nowa
        diagnostyka raka” zamieszczonym w czasopiśmie „Growth”. Obrazy komórek pobranych od kobiet Papanicolaou
        sklasyfikował w 5 grupach, od obrazów prawidłowych komórek - grupa I do komórek zmienionych nowotworowo w raka
        szyjki macicy - grupa V. Rolą cytologa, było podać w której grupie znajdują się komórki danego wymazu. Lekarz
        ginekolog decydował czy należy leczyć? I jak leczyć. Poza oceną wyglądu komórek opis ten nie zawierał innych
        informacji. Klasyfikacje wg Papanicolaou prezentuje tabela poniżej.
    </p>
    <p class="wiek paddingTop">
        Klasyfikacja mikroskopowa obrazów cytologicznych wg. propozycji Papanicolaou:
    </p>
    <table class="table table-bordered darkGreen">
        <thead>
        <tr>
            <th scope="col">Grupa</th>
            <th scope="col">Opis</th>
        </tr>
        </thead>
        <tbody>
        <tr>
            <th scope="row">I</th>
            <td>Rozmaz zawiera prawidłowe komórki powierzchniowe i pośrednie pochodzące z nabłonka wielowarstwowego
                płaskiego. Zależnie od fazy cyklu miesiączkowego, w której pobierany jest rozmaz, obecne są lub nie
                leukocyty. Tło preparatu jest czyste.
            </td>
        </tr>
        <tr>
            <th scope="row">II</th>
            <td> Rozmaz zawiera komórki pochodzące ze wszystkich warstw nabłonka wielowarstwowego płaskiego. Obok
                komórek prawidłowych występują komórki zmienione zapalnie. Są to komórki z cechami zwyrodnienia
                wodniczkowego z zaznaczoną nierównością jąder itp. Obecne są prawidłowe lub zmienione zapalnie komórki
                walcowate, szyjkowe i endometrialne, metaplastyczne, świeże i stare leukocyty, histiocyty, bakterie,
                rzęsistki pochwowe, śluz.
            </td>
        </tr>
        <tr>
            <th scope="row">III</th>
            <td> Obok prawidłowych lub zapalnie zmienionych komórek, pochodzących z wszystkich warstw nabłonka
                wielowarstwowego płaskiego i nabłonka gruczołowego, obecne są komórki dysplastyczne.
            </td>
        </tr>
        <tr>
            <th scope="row">IV</th>
            <td colspan="2">Obraz jak w grupie III oraz niewielka liczba komórek nowotworowych obecne są krwinki
                czerwone.
            </td>
        </tr>
        <tr>
            <th scope="row">V</th>
            <td colspan="2">Rozmaz zawiera liczne komórki nowotworowe. Tło preparatu stanowią liczne krwinki czerwone.
            </td>
        </tr>
        </tbody>
    </table>
    <p>
        W 1943 roku G. Papanicolaou oraz Z. Traut opublikowali monografię pt. „The Diagnosis of Uterine by the
        Vaginal Smear”, gdzie bardzo szczegółowo opisali sposób barwienia i utrwalania preparatów cytologicznych i
        podali kryteria rozpoznawcze dla komórek raka. Zastrzegli jednak, że cytodiagnostyka tzn. rozmaz
        cytologiczny nie może być metodą ostatecznie ustalającą rozpoznanie raka szyjki macicy. Twierdzili, że
        powinna być ona stosowana jako postępowanie wstępne i „sortujące”, i musi być potwierdzane badaniem
        mikroskopowym tkanki. Jest to zasada postępowania diagnostycznego stosowana do dziś dnia w rozpoznaniu raka
        szyjki macicy. Badanie histopatologiczne – mikroskopowe nie tylko potwierdza ale i wyklucza złośliwy
        charakter toczącego się procesu patologicznego.
        Metoda opisana przez Papanicolaou zwana testem PAP wprowadzona na początku lat czterdziestych XX wieku do
        diagnostyki była ogromnym krokiem w rozwoju profilaktyki (zapobiegania) zachorowania na raka szyjki macicy.
        Wprowadzenie tej metody pozwoliło w latach 1950 - 1970 w Stanach Zjednoczonych obniżyć zachorowalność o ok.
        50%, a umieralność z powodu tego nowotworu o ok. 70%.
        Do dnia dzisiejszego metoda Papanicolaou znana jest pod nazwą „Pap test” pomimo, że wielu badaczy ją
        udoskonalało i istnieją wątpliwości co do pierwszego autora. Obecnie pomimo stosowania klasyfikacji Bethesda
        badania cytologiczne z szyjki macicy nazywa się testem Pap.
    </p>
</div>
</body>
</html>